# **Partea non-tehnică a Portofoliului Inginerului**

## **Despre echipă**

Portofoliul trebuie să cuprindă mai mult decât doar parcursul sezonului și robotul.
Ar trebui să includă și detalii despre echipă. Subiectele care ar trebui să fie
abordate în această secțiune includ:

- Planul strategic
- Finanțare, sponsori și cheltuieli
- Planul de sustenabilitate

### **Finanțare, sponsori și cheltuieli**

O parte importantă a organizării echipei este de unde obținem bani și cum îi cheltuim.
Deși nu sunt necesare cifre exacte, este util să avem o înțelegere clară a cheltuielilor
și a surselor de finanțare.

Portofoliul ar trebui să includă cu siguranță o listă a sponsorilor, dar poate include
și alte informații, cum ar fi taxele echipei și o defalcare generală a cheltuielilor.

### **Sustenabilitate**

Sustenabilitatea este parte din fundamentul echipei și, de asemenea, un factor major în acordarea
unui premiu. Sustenabilitatea nu înseamnă doar finanțare, ci include **planuri pentru**
**recrutarea de noi membri și mentori**, menținerea și dezvoltarea conexiunilor cu comunitatea
și asigurarea de noi sponsori.

Este important să avem un plan de sustenabilitate sau un raport, un rezumat al modului în care
echipa plănuiește să recruteze noi studenți, mentori și sponsori, precum și progresul echipei
în acest sens.

## **Outreach**

Outreach-ul include conexiuni cu comunitatea locală, mentorări și implicarea în comunitatea
STEAM și FIRST.

### **Conexiuni cu comunitatea STEAM**

Acestea ar trebui să includă detalii de bază, cum ar fi cine este persoana sau organizația/instituția
și ce fac. Totuși, portofoliul ar trebui să explice și ce a învățat echipa din acea conexiune și de
ce a fost semnificativă.

<!--prettier-ignore-start-->
!!! tip "Sugestie"
    Aceasta ar trebui să fie legată de **planul de sustenabilitate**, deoarece conexiunile pot deveni
    mentori sau sponsori.
<!--prettier-ignore-end-->

### **Implicarea în comunitatea locală**

Adesea, echipele vor organiza evenimente sau acțiuni pentru a promova FIRST și pentru a recruta noi
membri în echipa lor. Documentarea corectă a acestora este importantă pentru unele premii.

În general, aceste secțiuni ar trebui să conțină detalii despre eveniment, cum ar fi când a avut loc,
ce a făcut echipa ta și câți oameni au fost implicați.

Când documentăm **reach-ul** unui eveniment, poate fi tentant să cerem organizatorilor un număr
oficial de participanți și să folosiți acel număr. Totuși, <a href="https://ftc-resources.firstinspires.org/file/ftc/game/manual" target="_blank">Competition Manual</a>
detaliază specific faptul că simpla prezență la un eveniment nu înseamnă că cineva a fost impactat
(reached) de echipă; trebuie să existe o interacțiune reală cu echipa.

Menținerea unui număr aproximativ de persoane cu care ați interacționat vă poate ajuta să urmăriți
cifrele corecte. Puteți fi întrebați despre cum știți că datele sunt corecte, așa că fiți pregătiți
să răspundeți la întrebări despre cum ați ținut evidența acestora.

### **Colaborarea cu alte echipe**

**Mentoratul**, **Asistatul** și **Începerea** unei echipe trebuie documentate în portofoliu,
precum și dovezi care să arate că îndeplinim definițiile de Mentorat, Început și Asistat așa cum
sunt detaliate în <a href="https://ftc-resources.firstinspires.org/file/ftc/game/manual" target="_blank">Competition Manual</a>.
În general, **Mentoratul** presupune o comunicare regulată și semnificativă între echipe, iar
**Începerea** presupune ca noua echipă să fie de acord că a fost înființată de către voi.

<!--prettier-ignore-start-->
!!! tip "Sugestie"
    O metodă ușoară de a dovedi că îndepliniți definițiile este să aveți capturi de ecran cu e-mailuri
    de la mentori ai echipelor ajutate, în care se specifică faptul că ați mentorat, început sau ajutat
    acea echipă.
<!--prettier-ignore-end-->
