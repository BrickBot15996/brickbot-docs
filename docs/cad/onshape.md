# **Onshape**

Onshape este o platformă de CAD în browser. Atuul principal al acestei aplicații este  
ușurința colaborării cu alți utilizatori, din acest motiv fiind o alegere bună într-o  
echipă de robotică. Un alt avantaj este portabilitatea proiectelor, permițându-ne să  
lucrăm fie acasă, fie în laborator, fără a fi necesar să mutâm fișierele de pe un  
device pe altul.

<hr>

## **Ghid de utilizare**

Pentru a vă facilita acomodarea cu acest program, echipa 19066 AiCitizens a Colegiului
Național "Alexandru Ioan Cuza" a realizat un <a href="/cad/media/ghid-onshape.pdf" target="_blank">ghid de utilizare</a> foarte bun. Acesta prezintă  
pașii de la crearea unui cont la acomodarea cu uneltele prezente pentru proiectarea  
pieselor. De asemenea, ilustrează și câteva dintre feature-urile inedite pe care le are  
Onshape pentru a îmbunătăți productivitatea utilizatorilor.

<hr>

## **Echipe pe Onshape**

Unul din aceste feature-uri inedite este reprezentat de echipe. Echipele permit realizarea  
unor colecții de documente la care orice membru are acces. Astfel, au apărut mai multe  
echipe publice, numite biblioteci, ce conțin fișiere utile și des-folosite de echipe FTC.  
<br>
Principala bibliotecă este FTC-Parts-Library care conține produsele multor furnizori  
fundamentali în FTC, ușurându-vă munca, deoarece în loc să trebuiască să descărcați  
fiecare produs de pe site-ul furnizorului de fiecare dată când aveți nevoie de el, acesta  
se află la câteva click-uri distanță.  
<br>
Și echipa noastră are propria ei echipă pe Onshape, pentru a permite accesul tuturor  
membrilor la fișiere mai vechi, pentru a se familiariza cu munca noastră, dar și la fișierele  
curente pentru a putea urmări procesul de lucru, sau de ce nu, pentru a și contribui la el.  
<br>
Este foarte posibil să mai întâlniți prin comunitatea FTC și alte echipe/biblioteci pentru  
Onshape și este foarte recomandat să vă documentați despre ele pentru a fi la curent,  
pentru că nu se știe niciodată ce unealtă vă poate duce munca la nivelul următor.

<hr>

## **Generatoare de piese**

Onshape prezintă un sistem foarte bun de variabile și funcții, ce permit crearea unor  
fișiere care _generează_ piese în funcție de anumiți parametri dați de utilizator.  
Aceste fișiere grăbesc foarte mult procesul de lucru și sunt foarte utile în procesul  
de iterare al designurilor.

<hr>
