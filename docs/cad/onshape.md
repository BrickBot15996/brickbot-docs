# **Onshape**

## **Ce este Onshape?**

Onshape este o platformă de CAD în browser. Atuul principal al acestei aplicații este
ușurința colaborării cu alți utilizatori, din acest motiv fiind o alegere bună într-o
echipă de robotică. Un alt avantaj este portabilitatea proiectelor, permițându-ne să
lucrăm fie acasă, fie în laborator, fără a fi necesar să mutăm fișierele de pe un
dispozitiv pe altul.

<hr>

## **Ghid de utilizare**

Pentru a vă facilita acomodarea cu acest program, echipa <a href="https://ftcscout.org/teams/19066" target="_blank">19066 AiCitizens</a> a Colegiului
Național "Alexandru Ioan Cuza" a realizat un <a href="/cad/media/ghid-onshape.pdf" target="_blank">ghid de utilizare</a> foarte bun. Acesta prezintă
pașii de la crearea unui cont la acomodarea cu uneltele prezente pentru proiectarea
pieselor. De asemenea, ilustrează și câteva dintre funcționalitățile inedite pe care le are
Onshape pentru a îmbunătăți productivitatea utilizatorilor.

Petru Stoica, alumn al aceleiași echipe, a realizat un <a href="https://www.youtube.com/watch?v=FgXQw3s5k9g&ab_channel=Peru" target="_blank">tutorial</a>, care
vă poate ajuta să vă familiarizați puțin cu un workflow bun și câteva dintre bunele practici
ale lucrului cu Onshape.

<hr>

## **Echipe pe Onshape**

O funcționalitate inedită sunt echipele. Acestea permit realizarea unor colecții de documente
la care orice membru are acces. Astfel, au apărut mai multe echipe publice, numite
biblioteci, ce conțin fișiere utile și des folosite de echipe FTC.

Principala bibliotecă este FTC-Parts-Library, care conține produsele multor furnizori
fundamentali în FTC, ușurându-vă munca. În loc să trebuiască să descărcați
fiecare produs de pe site-ul furnizorului de fiecare dată când aveți nevoie de el, acesta
se află la câteva clicuri distanță.

<!--prettier-ignore-start-->
!!! info "Echipa BrickBot Onshape"
    Și echipa noastră are propria ei echipă pe Onshape, pentru a permite accesul tuturor
    membrilor la fișiere mai vechi, pentru a se familiariza cu munca noastră, dar și la fișierele
    curente, pentru a putea urmări procesul de lucru sau, de ce nu, pentru a și contribui la el.
<!--prettier-ignore-end-->

Este foarte posibil să mai întâlniți prin comunitatea FTC și alte echipe/biblioteci pentru
Onshape și este foarte recomandat să vă documentați despre ele pentru a fi la curent,
pentru că nu se știe niciodată ce unealtă vă poate duce munca la nivelul următor.

<hr>

## **Generatoare de piese**

Onshape prezintă un sistem foarte bun de variabile și funcții, ce permit crearea unor
fișiere care _generează_ piese în funcție de anumiți parametri dați de utilizator.
Aceste fișiere grăbesc foarte mult procesul de lucru și sunt foarte utile în procesul
de iterare al designurilor.

<hr>
