# **Despre FTC**

## **Ce este FTC?**

<!--[FIRST Tech Challenge](https://www.firstinspires.org/resource-library/ftc/game-and-season-info)-->

**FIRST Tech Challenge** este una dintre cele mai mari competiții de robotică din lume, cu mii de echipe din peste 80 de țări.

În fiecare an, o nouă provocare este dezvăluită (<a href="https://youtu.be/ewlDPvRK4U4?si=jZjdrGZQXuVkWlaO" target="_blank">vezi cea de anul acesta</a>),
iar elevii cu vârste cuprinse între 12 și 18 ani lucrează alături de mentori pentru a proiecta, construi și programa un robot.

Echipele participă mai întâi la minim trei League Meeturi (competiții organizate de alte echipe),
apoi la Regională având șansa de a se califica la Națională. Top 5 echipe de la Națională pot
ajunge la FIRST Championship, etapa mondială.

Pe lângă competiție, participanții dezvoltă abilități STEAM (**S**cience, **T**echnology,
**E**ngineering, **A**rts, **M**athematics), desfășoară activități în comunitate și aplică inovația în inginerie.

<!--prettier-ignore-start-->
!!! note "Unofficial FTC Discord"
    Recomandăm să intrați pe <a href="https://discord.gg/ftc" target="_blank">serverul de Discord neoficial FTC</a>.
    E locul perfect unde poți cere ajutor și poți să interacționezi cu persoane din alte echipe FTC.
<!--prettier-ignore-end-->

## **Principiile FIRST**

#### **More Than Robots**

Dean Kamen a fondat FIRST pentru a celebra oamenii de știință și inginerii la fel ca pe sportivi,
inspirând tinerii să viseze mare prin abilitățile lor în STEAM. Pentru el, FIRST nu e despre roboți,
ci despre un sport în care fiecare copil poate excela.

#### **Coopertition**

Echipele colaborează, chiar și în competiție, unde pot fi adversare. Reflectă spiritul de a
concura oferind sprijin și oportunități celorlalți.

#### **Gracious professionalism**

Să ajuți alte echipe, să te bucuri de competiție și să te asiguri că toți au șanse egale,
fără ca nimeni să fie lăsat în urmă.

Vezi și <a href="https://www.firstinspires.org/robotics/fll/core-values" target="_blank">valorile FIRST</a>!

<!--prettier-ignore-start-->
!!! note "FIRST Tech Challenge Romania"
    **Nație Prin Educație** este partenerul **FIRST** în România din 2016, aducând programul
    **FIRST Tech Challenge** în țara noastră.
<!--prettier-ignore-end-->

<hr>

## **Judging (Portofoliul, Interviurile)**

#### **Portofoliul Ingineresc**

În FTC, există premii care pot fi câștigate pe baza activității echipei în sezon.
Organizarea și planurile echipei, evenimentele organizate (outreach) și procesul de realizare al robotului trebuie
toate reprezentate prin text, imagini, diagrame în cele 15 pagini ale **Portofoliului Ingineresc**.

#### **Discursul și interviurile**

Activitatea echipei trebuie prezentată și într-un discurs de 5 minute ținut în fața juraților.
Aceștia vor pune întrebări adiționale în următoarele 5 minute. Jurații vor veni la standul echipei de-a
lungul competiției și vor pune mai multe întrebări din orice domeniu.

Este foarte probabil ca la stand să nu fie mulți membri (în special cei de la tehnic vor fi la
terenurile de practice ocupați cu robotul). De aceea este foarte important să fie la stand câteva
persoane bine pregătite și de la tehnic, și de la non-tehnic.

Iată <a href="https://www.firstinspires.org/sites/default/files/uploads/resource_library/ftc/interview-question-bank.pdf" target="_blank">Interview Question Bank</a>,
un PDF ce conține întrebările pe care ar putea să le pună jurații fie la stand, fie la interviu.

<!--[portofoliu tehnic](https://portfolios.hivemindrobotics.net/ftc) [interviu](https://youtu.be/BiNt94HO9FU?si=3heRQbjF9qZ02dCw&t=369)-->

<hr>

## **Outreach și impact în comunitate**

Unul dintre scopurile unei echipe FTC e să atragă cât mai mulți oameni în FIRST și în domeniul STEAM.
Sunt multe tipuri de activități și evenimente pe care o echipă le poate organiza în comunitatea locală sau FIRST.

Cele care contează cel mai mult și care asigură un premiu bun sunt cele care au **reach**
(= numărul total de persoane care au aflat despre echipă printr-un anumit mediu sau eveniment;
necesită o interacțiune reală sau o observare directă, nu doar apariția echipei în fundal).

<!--prettier-ignore-start-->
!!! example "Exemple"
    _Workshop-uri online/fizice de mecanică, proiectare 3D, programare, design grafic pentru elevi/copii;
    organizarea unui League Meet; demonstrații ale robotului la diverse centre comerciale, piețe, locuri
    cu un public divers etc._
<!--prettier-ignore-end-->

Organizarea de activități în colaborare cu instituții (școli, licee, universități, biblioteci,
primării, <a href="https://www.gov.ro/ro/institutii/institutii-publice" target="_blank">instituții publice</a>), asociații,
cadre didactice, persoane din domeniul STEAM este foarte încurajată și contribuie la creșterea
vizibilității echipei și programului FIRST.

<!--prettier-ignore-start-->
!!! example "Exemple"
    _Promovarea roboticii ca sport în colaborare cu o instituție/asociație; prezentarea echipei în
    fața unei universități/unor cadre didactice; prezentarea activității recente a echipei în fața
    unui sponsor; ajutor pentru o bibliotecă/un spital; colaborarea cu ingineri; conferință cu specialiști în domenii etc._
<!--prettier-ignore-end-->

<hr>

## **Comunitatea din România**

<p>Nivelul de competiție din țara noastră se ridică exponențial de la an la an.  </p>
- În sezonul **CENTERSTAGE**, campioana mondială a fost o echipă din 
România, <a href="https://ftcscout.org/teams/19066" target="_blank">AiCitizens</a>, 
iar în sezonul **FREIGHT FRENZY**, tot o echipă din România a fost campioană mondială, 
<a href="https://ftcscout.org/teams/17713)" target="_blank">Delta Force</a>.
- Suntem a patra țară ca număr de echipe, în spatele SUA, China și Canada.
Prin urmare, în fiecare sezon trebuie să evoluăm și noi, nu doar pentru a ține pasul, ci și pentru a concura la un nivel înalt.
<hr>
